---
sidebar_label: 'Argo didup'
sidebar_position: 2
---
# Come effettuo il primo accesso?

Per effettuare il primo accesso all’applicazione, si dovranno utilizzare le **credenziali temporanee** fornite dalla segreteria scolastica via e-mail o su supporto cartaceo.

Per richiedere le credenziali è possibile inviare una mail alla [segreteria](mailto:%20liic81000c@istruzione.it) oppure recarsi direttamente negli uffici negli orari di apertura visibili a questo [link](https://istituto-marconi.edu.it/struttura/segreteria/) 

**Agli alunni le credenziali sono consegnate direttamente dai coordinatori di classe, fare riferimento a loro in caso di mancata consegna.**

Vi ricordiamo che le credenziali possono essere diverse a seconda della tipologia di utente:

### Accesso genitori

-   Verificano i dati anagrafici; consultano il curriculum scolastico e la situazione pagamento tasse scolastiche dei propri figli.
-   Osservano le assenze/ritardi/permessi e giustificazioni per mese, per giorno, per materia e ottengono le relative elaborazioni statistiche; se previsto dalla scuola, giustificano le assenze ai propri figli.
-   Verificano l’andamento generale del profitto dei propri figli. Visionano eventuali note disciplinari.
-   Se previsto dalla scuola, visionano il tabellone dei voti, delle Valutazioni Intermedie e degli Scrutini Finali;
-   Visionano e stampano la Pagella Digitale, il Pagellino e la Scheda di Religione. Danno conferma ufficiale di presa visione al dirigente scolastico (anche tramite PIN, se gestito dalla scuola);
-   Accedono all’orario delle lezioni delle classi; alle adozioni dei libri di testo;
-   Usufruiscono della bacheca della scuola, dei docenti e delle classi
-   Visualizzano il registro delle valutazioni giornaliere inserite dai professori attraverso ScuolaNEXT e gli argomenti trattati in classe (se previsto dal dirigente Scolastico e dai docenti);
-   Gestiscono autonomamente la prenotazione del ricevimento docenti.
-   Richiedono la stampa di certificazioni alla scuola e ne controllano lo stato di avanzamento.
-   Non gestiscono la condivisione dei documenti con i docenti (prerogativa dell’accesso ALUNNO)

### Accesso Alunni

Il profilo di accesso dedicato agli alunni, differisce da quello dei genitori in determinati ambiti:

-   Gestiscono le funzioni di CONDIVISIONE DOCUMENTI con i docenti.
-   Non possono giustificare le assenze, tranne nel caso di alunni maggiorenni (su Alunni Web, deve essere stata attivata l’opzione nella finestra anagrafe).
-   Non possono prenotare i colloqui con i docenti, tranne nei casi in cui il preside lo abbia espressamente previsto, attivando l’opzione: consenti agli alunni di prenotare i colloqui con i docenti.
-   Non gestiscono la presa visione dei documenti ufficiali, né quella delle proprie note disciplinari.

**E' quindi necessario che ognuno utilizzi il proprio account nella maniera corretta**
